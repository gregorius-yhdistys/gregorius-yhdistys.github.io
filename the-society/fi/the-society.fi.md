---
title: Yhdistys
layout: page
permalink: /yhdistys
lang: fi
page_id: the-society
---

# Gregorius-yhdistys
## *Societas Sancti Gregorii Magni*

> Gregorius-yhdistys on Helsingin katolisessa hiippakunnassa toimiva maallikkojärjestö, joka aloitti toimintansa vuonna 2007. Yhdistys vaalii katolisen Kirkon rikasta liturgista perinnettä ja pyrkii edistämään sen käyttöä Kirkon sakramentaalisessa elämässä sekä osana suomalaista kansanhurskautta.

Yhdistyksen sääntöjen mukaisesti toiminnassa noudatetaan täyttä kuuliaisuutta katolisen Kirkon opetusvirkaa ja Helsingin hiippakunnan ordinariusta kohtaan. Yhdistyksen moderaattorina toimii piispan nimittämä **isä Anders Hamberg**.

---

## Yhdistyksen säännöt

*Piispan hyväksymät säännöt 23.3.2007, korjattu 28.5.2012.*

### Yhdistyksen nimi ja kotipaikka
Yhdistyksen nimi on **Societas Sancti Gregorii Magni** ja sen kotipaikka on Helsinki.

### Tarkoitus ja toiminnan laatu
Yhdistyksen tarkoituksena on vaalia katolisen Kirkon rikasta liturgista perinnettä ja edistää sen käyttöä Kirkon sakramentaalisessa elämässä sekä osana suomalaista kansanhurskautta.

Tarkoituksensa toteuttamiseksi yhdistys:
1. suosii ja tukee Vatikaanin II kirkolliskokouksen hengessä latinan kielen sekä gregoriaanisen ja polyfonisen kirkkomusiikin käyttöä liturgiassa;
2. pyrkii laajentamaan Kirkon liturgisen perinteen tuntemusta;
3. järjestää yhteisymmärryksessä Helsingin hiippakunnan kanssa hengellisiä tilaisuuksia;
4. järjestää esitelmätilaisuuksia sekä edistää näkemystään kulttuuripiireissä, lehdistössä ja muualla;
5. harrastaa julkaisutoimintaa.

Toimintansa tukemiseksi yhdistys kerää jäsenmaksuja ja vapaaehtoisia tukimaksuja.

### Jäsenet
Yhdistykseen voi liittyä jokainen, joka hyväksyy yhdistyksen tarkoituksen ja säännöt. Johtokunta hyväksyy jäsenet hakemuksesta.

### Jäsenen eroaminen ja erottaminen
Jäsenellä on oikeus erota yhdistyksestä ilmoittamalla siitä kirjallisesti johtokunnalle. Johtokunta voi erottaa jäsenen, jos jäsen on jättänyt erääntyneen jäsenmaksunsa maksamatta tai vahingoittanut yhdistystä.

### Liittymis- ja jäsenmaksu
Jäseniltä perittävän liittymismaksun ja vuotuisen jäsenmaksun suuruudesta päättää johtokunta.

### Johtokunta
Yhdistyksen asioita hoitaa johtokunta, johon kuuluu vuosikokouksessa valitut puheenjohtaja ja vähintään neljä muuta moitteettomassa maineessa olevaa katolisen Kirkon jäsentä. Johtokunnan toimikausi on kolme kalenterivuotta.

### Yhdistyksen nimen kirjoittaminen
Yhdistyksen nimen kirjoittaa johtokunnan puheenjohtaja yksin tai johtokunnan nimeämä henkilö.

### Yhdistyksen kokoukset
Yhdistyksen kokous pidetään johtokunnan toimikauden päättymisvuoden marras- tai joulukuussa, tai kun vähintään puolet yhdistyksen jäsenistä sitä pyytää.

### Säännöt ja yhdistyksen purkaminen
Yhdistyksen säännöt on hyväksytettävä Helsingin hiippakunnan ordinariuksella. Yhdistyksen purkautuessa varat käytetään yhdistyksen tarkoituksen edistämiseen.

### Yhdistyksen nimikkopyhimykset ja vuosipäivä
Toiminnassaan yhdistys tukeutuu erityisesti pyhän Gregorius Suuren puoltorukouksiin. Yhdistyksen vuosipäivää vietetään **3. syyskuuta**.

### Yhdistyksen moderaattori
Yhdistyksen toimintaa ohjaa Helsingin hiippakunnan ordinariuksen nimittämä moderaattori.
